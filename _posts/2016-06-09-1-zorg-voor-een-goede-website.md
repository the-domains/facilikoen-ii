---
inFeed: true
hasPage: true
inNav: false
inLanguage: null
keywords: []
description: >-
  Starten als ZZP'er is spannend, fantastisch en lastig tegelijkertijd. Op 1
  april 2014, een jaar geleden, heb ik me bij de KvK ingeschreven als
  ondernemer. De gezonde spanning die ik toen voelde herinner ik me nog goed,
  een mooi moment dat ik nooit zal vergeten. Maar de tijd vliegt. Ik ben een
  jaar verder en krijg het ondernemerschap steeds meer onder de knie. Daarom
  geef ik je graag 10 tips om je te helpen bij het starten van je eigen bedrijf,
  zodat je eerste jaar op het onbekende terrein van ZZP-land zo soepel mogelijk
  verloopt.
datePublished: '2016-06-09T12:40:30.590Z'
dateModified: '2016-06-09T12:40:30.014Z'
title: ' 1. Zorg voor een goede website'
author: []
authors: []
publisher: null
starred: false
sourcePath: _posts/2016-06-09-1-zorg-voor-een-goede-website.md
url: 1-zorg-voor-een-goede-website/index.html
_type: Article

---
**Starten als ZZP'er is spannend, fantastisch en lastig tegelijkertijd. Op 1 april 2014, een jaar geleden, heb ik me bij de KvK ingeschreven als ondernemer. De gezonde spanning die ik toen voelde herinner ik me nog goed, een mooi moment dat ik nooit zal vergeten. Maar de tijd vliegt. Ik ben een jaar verder en krijg het ondernemerschap steeds meer onder de knie. Daarom geef ik je graag 10 tips om je te helpen bij het starten van je eigen bedrijf, zodat je eerste jaar op het onbekende terrein van ZZP-land zo soepel mogelijk verloopt.**

.

## 1\. Zorg voor een goede website

Ondanks het ruime aanbod en het belang van social media is een goede website het ultieme visitekaartje van jou als merk. Vervolgens zijn de twee belangrijkste regels:  
- houd het simpel; een makkelijk te navigeren site en niet te veel menu-items en andere ruis;  
- zorg dat je contactgegevens duidelijk vindbaar zijn.

.

## 2\. Zorg voor goede visitekaartjes

Ik werk volop in het digitale tijdperk, maar fysieke visitekaartjes zijn nog steeds belangrijk. Visitekaartjes moeten goed leesbaar zijn. Verder geeft je kaartje kort aan wat je doet en hoe mensen contact met je op kunnen nemen. Ook belangrijk: neem ze altijd met je mee. Je weet nooit wie je tegenkomt.

.

## 3\. Besteed uit wat je niet kan of niet leuk vindt

Sinds mijn start als ZZP'er investeer ik €40,- per maand aan het uitbesteden van mijn administratie. Ik weet van mijzelf dat ik het doen van de administratie niet leuk vind én er niet goed in ben. Gelukkig is dat helemaal niet erg.

.

## 4\. Geen opdracht is nog geen vakantie

Besef dat als je geen opdracht hebt je niet persé vrij bent, je hebt tijd om te investeren in je groei. Heb je wel opdrachten doe dan dezelfde investeringen, maar betaal ervoor en laat iemand het voor je doen. Investeer in:  
- Het versterken van de basis van je bedrijf; je systemen, workflows en (online) tools.  
- Het vernieuwen en verbeteren van je uitstraling of het uitbouwen van je portfolio.  
- Netwerken.

.

## 5\. Ga bloggen

Een blog laat zien dat je kennis van zaken hebt en brengt traffic naar je website. Deel de blog op Linkedingroepen, Twitter en Facebookpagina's.

.

## 6\. Wees actief op social media

Zo maak je jezelf zichtbaar, vergroot je je netwerk en kunnen potentiële opdrachtgevers je makkelijker vinden.

.

## 7\. Ga netwerken

Wordt lid van minstens één betaalde groep en ga o.a. naar de gratis "open coffees". Het levert meestal geen directe stroom aan opdrachten, maar het is een waardevolle investering voor de lange termijn (en vergeet je visitekaartjes niet).

.

## 8\. Speel opdrachten door

Verwijs eens door naar andere ZZP'ers als je zelf voldoende werkt hebt. Als jij op een moment in de toekomst opdrachten nodig hebben zullen zij hetzelfde voor jou doen.

.

## 9\. Begin gewoon en geef niet op

Er zijn altijd mindere tijden (bij mij standaard de zomermaanden), maar als je even geen werk hebt kan je je tijd besteden aan zaken waar je normaal niet aan toe komt. Doe een cursus om je skills bij te schaven of geniet gewoon van het mooie weer.

.

## 10\. Blijf in beweging.

Blijf leren, experimenteer met technieken en werkwijzen en investeer. Uit alles wat ik lees en hoor van ondernemers wereldwijd blijkt keer op keer dat het eerste jaar (en misschien zelfs het tweede en derde) het moeilijkst is. Het is ook de periode waarin de meeste ZZP'ers ermee ophouden. Als jij bovenstaande tips inzet en volhoudt, kan je veel bereiken.

.

## 11\. Bonustip

Wil je op de hoogte blijven en meer concrete voorbeelden en advies ontvangen? Schrijf je dan in voor mijn nieuwsbrief. Natuurlijk ben ik ook benieuwd naar je aanvullende tips op mijn lijst en ik hoop dat je ze hieronder in de reacties met me deelt.
![](https://the-grid-user-content.s3-us-west-2.amazonaws.com/5c0d9c95-c311-49fb-9427-a88eb02ae1a0.jpg)